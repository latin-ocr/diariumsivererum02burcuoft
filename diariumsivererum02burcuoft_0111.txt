[Mars 1494] RERUM URBANARUM COMMENTARH. 99

politanum adventu marchionis Giraci cum tribus sociis supradictis,
R. Dominatio sua mihi dixit ipsum esse nepotem regis Alphonsi
ex fratre, videlicet bastardo, tamen ejusdem regis natum de legi-
timo matrimonio, propterea si liceret aliquem vel aliquos cardi-
nales obviam sibi mittere, aut per se ipsum, ac si alias ad solatium
equitaret, eum marchionem in campis salutare. Respondi reveren-
dissime dominationi sue in ceremonialibus expresse caveri quod
regibus, reginis et eorum filiis et filiabus ac fratribus et soro-
ribus eorumdem tantum, et non aliis qualitercumque ipsis attinen-
tibus per cardinales obviam iri, propterea huic, tanquam nepoti et
ex alia linea, obviam cardinales ire non debere neque sibi licere
quod vadat ante omnes cardinalium caput et decanus. Et cum
idem a me peteret quonam honore recipi posset, preter omnem
receptionem, dixi quod Papa posset duos prelatos palatii sui per
diem ante eorum adventum ei obviam mittere, qui eum nomine
pontificis reciperet, deinde eumdem in die adventus per familias
Pape et cardinalium recipere more solito. Postmodum, pontifice,
ad instantiam ejusdem cardinalis, me de premissis interrogante,
dedi similem informationem Pape quod cardinales mittendi non
essent, sed duo prelati, ut supra dixi, mitti possent. Successive
idem cardinalis a me petiit etiam an possetÎ‡ convenienter eidem
marchioni locus in banco cardinalium post omnes cardinales dari3
et respondi quod non, sed locum in superiori gradu solii Pape sibi
dignissimum esse : alium pro eo peti non posse, neque deberi.

Feria quarta majoris hebdomade, 26 dicti mensis martii, Rmus.
D. cardinalis Alexandrinus, de mandato SS. D. N. pape vive vocis
oraculo, ut asseruit, sibi facto, ordinavit Rmum. D. cardinalem
Valentinum et R. D. Johannem Borgia protonotarium nepotem
suum, caractere clericali tantum insignitos, ad quatuor minores et
subdiaconatus sacros ordines infra missarum per ipsum D. Alexan-
drinum celebraturum solemnia, juxta formam et ritum sancte
romane Ecclesie ordine infrascripto z

Altare paratum fuit ferialiter cum sex candelabris et in medio
posito omnia parata pontificalia violatia pro celebraturo, et in
cornu evangelii amictus, alba et cingulum pro cardinale ordinando,
faldistorium in loco suo pro celebrante, et scabellum in cornu
evangelii per transversum, ac in plano presbyterii credentia pro

