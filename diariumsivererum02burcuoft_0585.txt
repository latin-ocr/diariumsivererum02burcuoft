[Novembrc 1399, Rlittt’M [RBANAREM COMMENTAHH. 573

qui tamen non associati fuerunt a prelatis more solito propter
continuam pluviam ε pedestres sequebantur prelati et omnes alii
equestres. Defunctus portatus fuit facie velata, quia ex naribus
continuo sanguinem emittebat. Alia omnia observata sunt more
solito.

Dominica, 3 novembris, circa meridiem, R. P. D. Ludovicus
Agnellus, archiepiscopus Cusentinus, peste infectus, qui quasi
usque ad mediam noctem precedentem cum suis solatium habue-
rat Yiterbii, ubi gubernator erat seu legati locum tenens, vita
functus est, cujus anima requiescat in pace. Per cujus obitum SS.
D. N. prefecit in archiepiscopum R. in Christo P. D. Franciscum
Borgiam, episcopum Theanensem, Sanctitatis sue thesaurarium
generalem, 6 presentis mensis novembris; successit autem eidem
Ludovico archiepiscopo, qui etiam erat clericus camere aposto-
lice, in officio clericatus hujusmodi D. Ventura Benassai Senensis.
nuper mercator Romanam curiam sequens, qui pro eo solvit du-
catos v¹¹¹.

Feria quarta, 6 mensis novembris, circa horam xvn, R. in
Christo P. D. Egerdus Duerkop, episcopus Slesvicensis, prepo-
situs Hildesemensis, unus ex dominis causarum palatii, advocati
locum tenens, Rome, in domo secunda hospitalis nostri sue solite
habitationis, me presente, emisit spiritum, cujus anime Salvator
noster dignetur misereri. Papa in secreto consistoris existens,
hoc intellecto, vage relationi credidit et ecclesiam Slesviceusem et
omnia beneficia que predictus defunctus¹ vivens obtinebat, dempta
prepositura Hildesemensi, Rmo. D. cardinali Agrigentino com-
mendavit ad vita1n3 preposituram autem predictam contulit archie-
piscopo Tranensi, seu cum, qui cum episcopo defuncto super ipsa
prepositura litigabat in jus defuncti subrogari mandavit. Ego,
quem predictus defunctus episcopus, inter alios, testamenti sui
executorem deputaverat, finito consistorio, intravi ad Pontificem,
supplicans Sanctitati sue, RRmis. DD. cardinalibus Ulixbonensi
et Senensi mediis, ut testamentum episcopi auctoritate apostolica
sibi suffragante factum approbaret et locum habere promitteret,
et mandaret, quod Sanctitas sua annuit. Et quia intellexeram
Rmum. archiepiscopum, alme Urbis gubernatorem, ibidem pre-
sentem, inventorium omnium bonorum per defunctum episcopum

