[Mars 1498] RERUM [IRBANARUM COMMENTARH. 439

torticia3 interfuerunt ultra fratres de Populo, fratres s. Augustini.
Araceli parochianus, et alia more solito.

Festum annunciationis beate Marie virginis hodie celebratum
est in Minerva, sine Papa et cardinalibus, licet Rmus, D. cardinalis
Neapolitanus diligentissime institerit apud SS. D. nostrum ut,
omissa capella, equitaret ad Minervam : Sanctitas sua respondens
id fieri non licere, ordinarium observavit, et optime.

Feria tertia, 27 dicti mensis martii, R. in Christo P. D. Johannes
Maria electus, cappa violacea de panno sive sargia paratus, mulam
Rmi. D. cardinalis vicecancellarii coopertam tela violacea et suis
finimentis ornatam equitans, visitavit SS. D. nostrum et plures
cardinales : associatus fuit ab oratore illustrissimi ducis Mediolani,
electo Parmensi', qui ad ejus sinistram equitavit, et post eos octo
prelati de familia Rmi. D. cardinalis predicti : sequenti die, visi-
tavit ceteros cardinales in mantello quotidiano sine cappa.

Cum nuper RmuS. D. cardinalis GrimanuS, ad ecclesiam paro—
chialem Aquilejensem promotus, desideraret ad ordinem presby-
teratus promoveri, me interrogavit quem ordinem esset circa hoc
observaturus vel quid faciendum3 respondi quod in primis SS. D.
noster deberet eum absolvere munere quo ecclesie sue diaconali
obligatus et astrictus, est et dare sibi ecclesiam presbyteralem et
licentiam faciendi se a quocumque antistite et etiam extra tempora
ad presbyteratus ordinem promoveri; sicin libris nostris ordina-
tum esse. Fecit super hoc verbum SS. D. nostro qui duntaxat con—
cessit ei licentiam faciendi se promoveri ad ordinem presbyteratus
quacumque die a quocumque antistite et, ut prefertur, post hujus-
modi ordinationem titulum sibi daturus : hoc contra bonam con-
suetudinem. Debebat enim prius habuisse titulum antequam pro-
moveretur, cum nemo debeat ordinari sine titulo.

Fuit igitur, die 21 hujus mensis, a R. D. GeorgiO, episcopo
Milopotamensi, in domo sive in habitatione ipsius cardinalis, in
presbyterum ordinatus; quibus ceremoniis nescio, credo tamen
eisdem quibus res ipsa incepta fuerit, hoc est a reverso. Fuit idem
Rmus. D. cardinalis in presbyterum, ut premittitur, ordinatus et
suit in capella, dominica Letare proxime preterita, et stetit et sedit
inter diaconos cardinales in eo loco in quo prius stare consuevit3
quod fuit inconvenientissime factum.

