132 JOHANNIS BURCHARDI, [Mai 1494]

rex, sedi apostolice devotissimus, juris regni et terre predictorum
ac regalium insignium plenitudine gratulari ac statum suum fir-
mius stabilire valeat, volentesque tantum munus, prout etiam pre-
fatus Alphonsus rex per suos speciales propterea ad nos destinatos
oratores cum instantia postulavit, adimplere ac debitis solemnita-
tibus honorare, eorumdem predecessorum vestigiis inherendo, et
ad te qui opere quidem potens es et sermone, ac quem in magnis
expertum et arduis, eximia probitate et fidelitate rerumque geren-
darum experientia ac precipua prudentia ac integritate compro-
batum habemuS, mentem nostram potissime convertentes spe-
rantesque quod ea que tibi duxerimus committenda, gratia tibi
assistente divina, circumspecte, prudenter et fideliter exequeris,
habita super hoc cum venerabilibus fratribus nostris sancte romane
Ecclesie cardinalibus deliberatione matura, te nostro et ejusdem
Ecclesie nomine ad regnum et regem prefatum pro premissis et
nonnullis aliis ejusdem sancte romane Ecclesie arduis negotiis pe-
ragendis dicte sedis legatum de latere nostro, de fratrum eorum-
dem consilio, comitante pacis angelo, destinamus, circumspec-
tioni tue, prefatum Alphonsum regem, prestito ab eo et perte
recepto, nostro et ejusdem Romane Ecclesie nomine, juxta for-
mam in literis Innocentii predecessoris hujusmodi desuper con—
fectis et inferius annotatam, corporali juramento per impositio-
nem vexilli ejusdem romane Ecclesie in suis manibus, de regno et
terra predictis ac omnibus juribus et pertinentiis eorumdem, auc-
toritate apostolica investiendi ipsumque in illorum realem, corpo-
ralem et actualem possessionem inducendi ac prefatum Alphonsum
regem, postquam illum investieris et in possessionem hujusmodi
induxeris, ut prefertur, solemniter inungendi ipsumque in signum
pleni juris atque dominii et terre predictorum salubrem et felicem,
in regem catholicum dicta auctoritate coronandi facultatem et auc-
toritatem, eadem auctoritate et de simili consilio, concedentes, Id
tamen, dilecte fili, munus hujusmodi devota mente suscipiens, te
in illius exequutione, nostro et dicte sedis nostre honore sic solli-
citum, diligentem et studiosum exhibens, quod in nostro et sedis
apostolice conspectu, cum ab eodem Alphonso rege redieris, non
immerito possis commendari. »

Tenor vero forme predicte sequitur et est talis, videlicet :

