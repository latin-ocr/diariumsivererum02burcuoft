20 JOHANNIS BURCHARDI, [Decembre 1492]

Orationem fecit D. Sebastianus Baduarius etati sue convenientem.
Finito consistorio D. Marius Leonus portavit fimbrias posteriores
pluviales pape, et alia more solito observata sunt.

Feria sexta, festo sancti Thome apostoli, 21 decembris, fuit
publicum consistorium in prima aula palatii supradicti, quia sic
placuit pontifici, licet pluries his diebus Sanctitati sue dixerim id
propter tanti apostoli festum non convenire, sed potius heri, vel
cras fieri potuisse. Parata suit secunda aula ante cameram aposto-
licam cum pannis, et ignis in ea accensus :consistorium hoc
habitum est pro obedientia per oratores serenissimi regis Ferdi-
nandi Neapolitani regis prestanda. Proposite fuerunt tres commis-
siones. Primam proposuit D. Angelus de Cesis‚ secundam D.
Octavianus Suessanus, tertiam D. Paulus Planca; et quia oratores
post finem tertie commissionis nondum venerant, de mandato SS.
D. N. asserentis ipsam tertiam commissionem esse importantie, et
ejus substantiam non bene intellexisse, D. Paulus iterata vice
ipsamaerecitavit, ac D. Coronatus pater suus, etiam de mandato
Pape, se illius propositioni opposuit, ut tempus usque ad oratorum
adventum suspenderetur.

Hoc mane antequam Papa suam cameram exiret, convocatis
omnibus cardinalibus, accersitis ad se nobis Johanne Maria et me
ceremoniarum clericis, interrogavit a nobis quid conveniret D. Fri-
derici principis ducis et regis filii secundogeniti receptioni hodie
ad consistorium pro obedientia prestanda venturi, et quis locus ei
dandus esset, inter cardinales vel post eos. Respondi Sanctitati
sue, D. Francisco alias pro obedientia D. Innocentio felicis recor—
dationis pape Vlll, nomine dicti regis, cujus et ipse filius quarto-
genitus erat, prestanda, duo cardinales ad cameram apostolicam
usque obviam missos fuisse, qui ipsum usque in pontificis presen—
tiam deduxerunt; propterea et ejus fieri posse idem, licet minus
convenienter, quia pro obedientia prestanda missis non consuevisse
hujusmodi associationem fieri, sed dumtaxat pro aliis causis
regum filiis et magnis principibus hujusmodi observari; quoad
secundum quod ante penultimum diaconum cardinalem, videlicet
sancti Severini, locandus esset. Ad quod similiter SS. D. N. papa
dixit prefatum D. Fridericum per D. archiepiscopum alme Urbis
gubernatorem Sanctitati sue commemorasse se alias tempore felicis

