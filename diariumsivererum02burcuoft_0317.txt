[Αοὺι 1496] RERUM URBANARUM COMMENTARII. 305

de Bentivolis, filii primogeniti D. ‚Iohannis de Bentivolio, Bono-
niensis tyranni, per legatum baptizandum, prosequens officium
hujusmodi usque ad impositionem olei cathecumenorum : hoc
facto, legatus ascendit ad medium altaris et stans ante faldistorium
ibi sibi paratum, accepit amictum, stolam et mitram preciosam.
Sedit in faldistorio, renibus altari versis, et apportatus fuit ibi puer
quem tenuit, deinde baptizavit cum bucali in quo aqua baptismatis
erat, effundens super bacile, dicens : qu te baptizo. Chrismavit‚
imposuit sibi lintheum et tradidit candelam accensam, ut in ordi-
nario. Debebat tamen presbyter ille cathechizans omnia usque ad
baptizmum fecisse. Puero baptizato, legatus donavit et collo
appendit crucem auream sexdecim diamantis et, si recte memini,
duodecim perlis ornatam valoris quadringentorum ducatorum. Im-
positum ei fuit nomen Ginevra, compater fuit episcopus Fulgina-
tensis. Deinde genussexerunt coram legato, Hermes, quartogenitus
filius dicti Johannis de BentivoliS, et ad ejus sinistram Hippolyta,
uxor Alexandri filii ejusdem Johannis tertii geniti, quos prefatus
legatus confirmavit. Compater Hippolyti fuit episcopus Assisina-
tensis, et Hermetis protonotarius de Aspetia, quibus confirmatis,
compatres imposuerunt, me adjuvante, bombicem in fronte super
chrisma et panno linteo a retro ligarunt3 et finitis per legatum
orationibus ad hoc ordinatiS, iidem compatres retro altare lintea
solverunt et frontem exterserunt, etlegatus, depositisibidem para-
mentis, ivit ad sacristiam ubi vidit paramenta ecclesie satis pre-
ciosa, et reliquias de occipite s. Blasii episcopi3 inde ascendit
mulam et rediit ad palatium suum.

Peracto prandio, circa horam xx, ivit ad monasterium monia-
lium corporis Christi in quo sunt circiter CL virgines professe
ordinis s. Clare, de eleemosynis tantum viventes, et inter eas due
filie D. Joannis de Bentivolis, quarum junior, cum nupta esset
D. Octavio de Riario Imole et Faentie domino, et ad eum itura,
rogavit patrem ut ante recessum, liceret sororem suam in dicto >
monasterio professam visitare; quo sibi concesso, ut apud eamdem
sororem esset, dimissis vestibus et capillis tonsis, supplicavit se in
dicto monasterio recipi in sororem, nec est amplius ad domum
paternam reversa.

In eodem monasterio est sepultura unius sororis, ante biennium

r. ιι. 20

