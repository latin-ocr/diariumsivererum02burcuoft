[suin 1497] RERUM URBANARUM COMMENTARII. 385

D. PetrUS, electus Regini, *Urbis gubernator, commotus, accepit
intorticium e manibus D. Ulixis Lanciarini, unius ex magistris
supplicationum, et illud in terram projecit ‘ac pedibus calcavit
indiscretissime, cum magna omnium nota, ac ipsum D. Ulixem ac
D. Petrum Colini et Prigentinum Natalis, collegas suos, qui secum
erant, extra processionem inhumaniter trudit. D. autem Lucam
Dulcium, magistrum registri bullarum dicti D. Fernandi, socium
in suo loco dimisit, qui incessit post scriptores predictos et ante
abbreviatores de parco majori, nemine contradicente, quem secuti
sunt abbreviatores predicti et illos, bullatores, magistri plumbi,
secretarii et advocati mixtim, cubicularii extra cameram et alii,
more solito. Processio venit usque ad angulumx domus bone me-
morie cardinalis Aleriensis, indehper transversum usque ad domum
cardinalis s. Clementis et per viam Sanctam ad basilicam s. Petri3
Rmus. D. cardinalis Perusinus celebraturus venit in processio-
nem, in loco suo, usque ad domum cardinalis s. Clementis3 deinde
pervenit ad basilicam predictam, ubi accepit paramenta solita.
Papa portavit sacramentum, in sede sedens sub baldachino, more
solito. Papa concessit indulgentias septem annorum et totidem
quadragenarum quas, finita missa, licet per pontificem datas, car-
dinalis Perusinus celebrans publicavit : alia observata sunt more
solito.

Dominica, 4 mensis junii, R. in Christo P. D. Petrus, archie-
piscopus Reginus, alme Urbis gubernator, una cum quatuor aliis,
consecratus fuit in capella majore palatii apostolici apud s. Petrum
per R. D. Bartholomeum, archiepiscopum Cusentinum, SS. D. N.
pape secretarium, prout in protocollo meo ceremoniarum adnotavi.
Missa finita, D. gubernator qui domum residentia sue solemniter
ac pompose paraverat cum pannis et auleis et credentia sumptuosa,
dedit prandium duobus ex secum consecratiS, videlicet Spoletano
et Clusino episcopis, qui tamen expensas prandii hujusmodi pro
eorum rata solverunt, et nonnullis aliis prelatis pro quibus omnibus
parate fuerunt in aula dicte domus due mense longe que in angulo
ad dexteram intrantis aulam conjungebantur, videlicet una in ca-
pite aule dicte et alia per longum ad dictam dexteram. Sedebant
autem in dictis mensis hoc ordine : in capite prime mense, non in
sede, sed in banco, juxta murum, seditarchiepiscopus conservator,

τ. 11. 25

