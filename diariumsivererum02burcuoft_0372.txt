360 ' JOHANNIS BURCHARDI, [Mars 1'497]

et, eadem die, Sanctitas sua' ad Urbem reversa est cum comitiva
sua (1).

Eadem die, per affixionem cedularum in acie Campi Flore et
alibi per Urbem, de mandato Sanctitatis sue, mandatum fuit quod
dicta die sabbati ostenderentur capita apostolorum Petri et Pauli
in basilica Lateranensi, et dominica proxima, que erit palmarum,
in basilica principis apostolorum de Urbe ostenderetur sudarium
seu vultus Domini, et quod Sanctitas sua, eadem die dominica,
publicam benedictionem daret solemnem populo.

Dominica palmarum, 19 martii, SS. D. N. papa paratus more
solito benedixit et distribuit palmas in capella maj0re palatii, et
fuit penuria palmarum; propterea cardinalibus tantum et oratori-
bus date sunt ac duci Gandie et de Pisauri. Dux Gandie a dextris
et D. Pisauri a sinistris tenuerunt palmas Pape ε orator Venetorum
dedit aquam manibus Pape. Post palmarum* distributionem, D.
Gundisalvus, Ferdinandi capitaneus, etiam interfuit in dicta capella
et noluit habere locum suum in gradibus solii Pape, sed sedit in
banco oratorum laicorum, post oratorem regis et regine Hispania-
rum, neque voluit recipere palmam post predictum oratorem;

de quo cum RRmi. DD. cardinales factum considerarent, miraren— -

tur : suscitatus causam, intellexi id actum esse propter ducem
Gandie, filium Pape. Nolebat enim predictus Gundisalvus capi-·
taneus quod D. dux precederet : in quo tamen ratione non uteba-
tur, sed mala et sinistra opinione.

*Rmus. D. cardinalis Beneventanus dixit missam solemnem
in dictacapella, Papa presente, et habuit unam palmam tantum :
passionem dixit SS. D. noster cum duobus cantoribus capelle
nostre in paramentis violaceis : alia more solito. Non fuit ostensa
veronica, seu sudarium, seu vultus Domini, neque per SS. D.
nostrum. publica* benedictio facta, licet id fuerit per cedulas in
Urbe publicatum3 sed heri, in basilica Lateranensi, capita apostolo-
rum fuerunt ostensa. Papa, antequam exiret cameram secretam, ’
accersitis ad se cardinalibus, elegit ad ecclesiam Clusinensem pas-
toris solatio destitutam R. D. Sinulphum, protonotarium et secreta-
rium apostolicum, de eorumdem cardinalium consilio, et ipsum D.

1. Voy. Sanuto, t. Ι, col. 561.

