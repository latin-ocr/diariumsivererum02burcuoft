5154 JOHANNIS BUHCHAHDI, [oetolnw 1499]

protonotarium in castro s. Angeli, et oppidum Sermonete cum
omnibus pertinentiis suis immediate Romane ecclesie subjunxit.
Venerunt propterea plures habitantes et incole ejusdem terre ad
Urbem, et in manibus SS. D. N. pape, in presentia presidentium
camere apostolice, fidelitatem promiserunt.

Feria quinta, 3 mensis octobris, habite sunt exequie bone me-
morie cardinalis s. Dionysii in ecclesia hospitalis Gallorum per
illius fratreS, et distribute candele more solito : interfuerunt RRmi.
DD. cardinales Alexandrinus et Senensis executores predicti, et
omnes digniores curiales nationis Gallicane. Non est habita oratio,
Gallicano more, ut intellexi, omnia sunt acta; non sui vocatus;
propterea non interfui, nec gesta particulariter annotavi.

Dominica, 6 mensis octobris, rex Francie intravit civitatem Me—
diolanum cum magna pompa; cujus introitus notatus fuit per ordi-
nem et impressus, tenoris subsequentis.

Die dominica, 6 octobris MCCCCLXXXXIX, Ludovicus, Fran-
corum rex christianissimus ex Binasco, oppido quod non longius a
Mediolano decem millibus passuum distat, ubi pernoctavit, hora
xlx, dicessit, cui nobiles, cives, mercatores universusque populus
extra ipsam urbem usque ad ria millia passuum obviam prodie-
runt, ordine sequenti :

Primo equidem quadringenti aut circa pueri impuberes, aureatis
et sericatis vestibus induti, variis monilibus et gemmis ornati,
grandioribus equis sedentes, singuli ramos olivarum portantes ma-
nibus, in quibus Francorum· regum insignia parvulis vexillis ceruleo
circa consertis picta erant, et in preclaris carminibus et eulogiis;
alia quippe regem magnum venire, altera ex eis audisse gloriam
ejus, atque altera, liberatorem patrie adesse predicabant, plu-
resque alias laudes ejus et virtutes decantabant. Assistebant etiam
ipsis pueris duo aut tres validi juvenes pedestreS, pari habitu et
ornatu vestiti : gestabant quoque ipsi pueri vexillum unum
magnum cx serico, cum Francie insignibus et armis. Habita autem
est ab altero ipsorum puerorum elegans oratio, que concludebat
regem ipsum non minus liberos ipsos quam parentes eorum a libi-
dine et furore tyranni liberavisse. Deinde vero quingenti juvenes
infra xv et xvl annorum super egressi, aureis vestibus insignes,
quorum sex magnos biretos pretiosissimis pellibus variis (munitis

