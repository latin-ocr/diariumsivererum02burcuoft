186 JOHANNIS BURCHARDI, [Septembre i494]

obtulerunt more solito. Oblationes hujusmodi dare fecit idem car-
dinalis post missam pauperibus, fecit absolutionem post responso-
rium ε Libera me, ete„ dictum in medio prime ecclesie, ubi pannus
niger extensus erat, et hinc et inde duodecim intorticia trium
librarum quodlibet vel circa, que omnia idem cardinalis persolvit :
ecclesia fuit tota nuda et cardinalis sedit in banco nudo in cornu
evangelii altaris, nullum tapetem habens super banco vel infra, et
finito officio, cardinalis dixit mihi nos esse rusticos quia non fecis-
semus affigi parietibus arma imperatoris defuncti : respondi non
esse in Urbe consuetum id fieri in anniversariis, sed in exequiis
tantum.

Feria quarta, 27 mensis augusti, in cancellaria apostolica et in
valvis basilicarum lateranensis et principis apostolorum de' Urbe
fuit affixa bulla, per quam curiales omnes ad Urbem vocabantur
sub penis ibi expressis, cujus tamen copiam habere non potui et
nonfuit permissum stare in dictis valvis, sed affixa tantum ct sta-
tim deposita per... qui cum cursoribus presens fuit et eam legi non
permisit; nec sciebant cursores ipsi quid contineret etin cancella-
ria ejus lectura similiter quodam singulari modo facta est.

Dominica, 7 mensis septembris, Rmus. in Christo pater D. Jo-
hannes, archiepiscopus Ragusinus, alme Urbis gubernator, noviter
a SS. D. nostro constitutus, prima vice equitavit per Urbem per
senatorem et conservatores camere Urbis et alios officiales nobiles
et cives romanos associatus et honoratus, officium suum per hoc
suscipiens et ingrediens.

Feria quinta, 18 mensis septembriS, in mane, gentes Fabritii
Columne per tractatum cum quodam servitore arcis Ostie habitum,
intraverunt eamdem arcem, armata manu, et expulso castellano
per Papam posito et cum suis gentibus Romam illeso remisso,
arcem ipsam pro cardinali s. Petri ad Vincula se tenere confessi
sunt, ct stendardos et vexilla regis Francie et prefati cardinalis ac
Columne in ea publice exposuerunt. Deinde, die veneris, 19 ejus-
dem mensis, habitum secretum consistorium quod duravit ab hora
duodecima usque ad vigesimam primam horam : quid in eo tracta-
tum sit, nescio.

Sabbato, 20 septembris, in mane, circa horam decimam quartam,
Rome obiit Rmus. P. D. Nicolaus de Grandis de Comitibus, electus

