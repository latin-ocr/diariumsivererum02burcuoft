168 JOHANNIS BURCHARD1‚ [Mai 1494]

Forma autem et dispositio capelle talis erat (1).

Legatus, his peractiS, stans in sede sua et thalamo, crucem
suam capellano suo extra thalamum ante ipsum tenente, dedit
benedictionem dicens Sit nomen Domini benedictum, et concessit
interessentibus indulgentiam septem annorum, quam publicavit
celebrans. Descenderunt deinde legatus cum rege de thalamo, et
sponsam inter se recipientes, sponso et aliis ordine superius dicto
incedentibuS, ascenderunt castrum per lumacam prope altare
constitutam, ubi legatus permansit illa die, et usque ad circiter
sextam horam noctis. Fecit, parum post ascensum in castrum,
collationem in comedendo sibi assignatam, deinde ad regem rediit
qui sibi thesaurum suum ostendit. Prandium fecerunt simul lega-
tuS, rex, sponsus et sponsa, Don Fridericus, orator regis Hispanie
et Gentilis Virginius in eadem mensa, sedens sponsa in medio
mense, ad: ejus dextram legatus, ad sinistram rex, ad dextram
legati Don Fridericus, ad dextram Don Friderici orator regis
Hispanie, ad sinistram regis Don Joffredus sponsus, et ad sinis-
tram Don Joffredi Gentilis Virginius. Inceptum fuit prandium,
circa secundam horam noctis, et duravit usque ad horam inter
quintam et sextam.

Peracto prandio, sponsa a legato et rege inter eos media asso-
ciata suit ad palatium sponse, quod erat immediate extra portam
castri predicti, precedentibus sponso et aliis, ut hoc mane fece-
rant; ubi constituti sponsus cum sponsa intrarunt cameram secre-
tam cumlecto eorum parato, legato cum rege ab extra expectanti-
bus. In camera predicta, domicelle et mulieres spoliarunt sponsum
et sponsam, et eos in lecto simul imposuerunt, sponsum a dextra
sponse : quibus sic nudis jacentibus sub linteamine et cooperta,
intrarunt legatus et rex; in quorum presentia sponsus et sponsa
per domicellas fuerunt detecti usque ab umbilicum vel citra, et
sponsus sponsam sine verecundia deosculatus est. Remanserunt
ibidem legatus et rex circa mediam horam confabulantes : deinde,
dimissis sponso et sponsa, recesserunt omnes. Cardinalis ad epis-
copale palatium, rex vero ad castrum predictum, redierunt.

1. Il y a «lans tous les mss. une page en blanc, le mss, 5522. 2. s. 22, porte z sic in
oriqinali.

