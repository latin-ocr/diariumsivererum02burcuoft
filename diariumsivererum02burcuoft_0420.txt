408 JOHANNIS BURCHARDI, [Octobrc 1497]

eumdem pontem et per s. Mariam Minervam Rotundam, per viam
Turris Sanguinee recta via versus ecclesiam s. Celsi per pontem
s. Angeli rediit ad palatium, cardinalibus inter ipsum pontem et
*ecclesiam s, Marie transpontine licentiatis. Rmus. D. s. Praxedis
dixit mihi in ecclesia predicta me alias sibi dixisse quod, Papa sine
mitra equitante, cardinales debent eum sequi et id, hoc mane, non
servasse. Respondi id ex meo defectu non procedere sed ex ponti-
ficis voluntate qui mihi videbatur inclinatus ad observandum hunc
equitandi modum. Interfuerunt quartuordecim cardinales supra
nominati, et magna gentium armorum, equitum et peditum copia.

Superioribus diebus, venit ad Urbem relatio quod die sabbati,
ultima mensis septembris proxime preteriti, proclamatum fuisset
publice pei civitatem Neapolitanam bellum inter Federicum, re-
gem Neapolitanum et principem Salerni.

Feria secunda. 9 mensis octobliS, fuit secretum consistorium in
quo lectus suit processus contra D. Bartholomeum, archiepisco-
pum Cusentinpm, SS. D. nostri secretarium, habitus, et confessio
per eum sacta ac plures minute brevium, ut dicebatur, sine scitu
ct volun-tate SS. D. N'. pape expeditorum.

Et die mercurii, 11 ejusdem mensis, in alio secreto consisto-
rio, SS. D. noster, non de consilio cardinalium, in presentia plu-
rimorum prelatorum ac RRmorum. patrum, D. P. archiepiscopi
Regiensis, alme Urbis gubernatoris, ac Petri de Vicentia, episcopi
Cesenatensis, curie causarum camere apostolice generalis audi-
toris, commissariorum cause dicti archiepiscopi Cusentini sive
contra eum per fiscum mote, ac DD. Burgundi, Angeli de Cesis
et aliorum advocatorum’ et procuratorum fisci et archiepiscopi
predicti, tulit sententiam contra D. archiepiscopum Cusentinum
absentem, in carceribus castri s, Angeli detentum, per quam eum-
dem secretarium suum archiepiscopatu et omnihus aliis beneficiis
privavit et ab omni ordine deposuit et degradavit ac pronunciavit
curie seculari tradendum3 committens commissariis predictis quod
contra eumdem privatum, depositum etc., prout de jure, ad ulte—
riora procederent. Qui commissarii, die veneris, 13 dicti mensis
octobris, in castro s. Angeli constituti, predictum olim archiepis-
copum Cusentinum, coram eis personaliter constitutum, ad ins-
tantiam D. Mariani Cocchini, procuratoris fiscalis ibidem presentis,

