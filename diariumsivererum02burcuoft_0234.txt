222 J OHANN lS BURCHARDI, [Janvier 1495]

sive curritorium discoopertum, in rochetto et capuccino, cruce
precedente quam portavit D. Raphael diaconus capelle, cum nullus
adesset subdiaconus apostolicUS, de castro ad palatium aposto-
licum. Rex adventum Pape intelligens occurrit ei usque circa
tinem secundi horti secreti de quo ad dictum deambulatorium
ascendit : cardinales secuti sunt regem qui tunc cum eo presentes
erant et ipsi Papam expectantes. Papa cum esset in plano horti
predicti, precesserunt cardinales regem usque ad pontificem. Rex,
viso pontifice ad spatium duarum cannarum genuflexit bis succes-
sive, competenti distantia, quod Papa finxit se non videre, sed
cum rex pro tertia genuflexione facienda appropinquaret, Papa
deposuit biretum suum et ocurrit regi ad tertiam genuflexionem
venienti ac eum tenuit ne genuflecteret et deosculatus est eum.
Ambo detectis capitibus erant, sicque rex nec pedem nec manum
Pape deosculatus estÍ¾ Papa noluit reponere biretum suum nisi
prius se tegeret rex, tandem simul capita cooperuerunt, pontifice
manum bireto regis, ut cooperiretur, apponente. Rex, quam pri-
mum a pontifice, ut premittitur, receptus fuit, rogavit Papam vellet
pronunciare cardinalem episcopum Macloviensem, consiliarium
suum, quod Papa dixit se facturum, mandans mihi quod ad effec-
tum hujusmodi reperirem cappam unam cardinalarem et capel-
lum : cappam mutavit cardinalis Valentinus et capellum receptum
fuit de camera Rmi. D. cardinalis s. Anastasie. Rex existimans id
ibi adstatim fieri debere, interrogavit me ubinam et quomodo Papa
esset eum exauditurus3 respondi in camera papagalli, acl quam
continuo ibant.

Papa sinistra manu sua regis dextram accipiens, eum duxit
usque ad dictam cameram papagalli ubi, antequam intraret, finxit
se pontifex syncopa turbari3 intus autem perventuS, Papa sedit
super sedem bassam sibi apportatam ante fenestram et rex juxta
eum super scabellum pro quo continuo sedem sue Sanctitati simi-
lem fecit apportare, me autem instanter negante et sessionem
hujusmodi nequaquam convenire asserente. Papa ascendit ad
sedem eminentem consistorialem, ibi ordinante me, positam,
dimissis prius bireto et capuccino rubeo et acceptis bireto et ca-
puccino albis et stola pretiosa. Posita fuit sedes Pape cameralis
ante dextram suain in qua sedit rex, retro sedem Papo et ante in

