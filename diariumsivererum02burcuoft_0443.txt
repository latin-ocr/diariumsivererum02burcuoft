[havian-1498] RERUM URBANARUM COMMENTARII. 431

domum conduxerunt, et multis prelatis. Equitavit medius inter
DD. Ragusiuum et Cremensem archiepiscopos: cum gratias egis-
set pontifici, D. Mattheus de Ubaldis, auditor rote, nomine colle-
gii auditorum egit gratias et ipse eidem de ipsa promotione. Visi-
tavit deinde cardinales palatinos videlicet s. Praxedis‚ Perusinum,
Alexandrinum, Segobriensem, Agrigentinum, s. Clementis, Ulix-
bonensem. s. Dionysii, s. Crucis et Scnensem : Neapolitanus noluit
visitari ; Valentinus et Borgia erant in venatione.

Die martis sequentis, 23 dicti mensis januarii, visitavit in man-
tello sine cappa, cum episcopis Croiensi et Tudensi duntaxat,
inter quos equitavit medius (quod tamen mihi non placuit quia
fuit forte sine cappa associatus a suis domesticis amicis) ante pran-
dium, cardinalem Grimanum patriarcham suum; post prandium,
in eodem. mantello, associatus ut supra, visitavit cardinalem Re-
chanatensem et Johannem in lecto, cum esset infirmus, Colum-
nam, de Sabellis, Cesarinum, de Medicis et Farnesium, unde ad
domum suam reversus est. Equitavit etiam ad DD, Estensem, Be-
neventanum, s. Severini et Ascanium vicecancellarium quorum nul-
lus domi erat, et cardinalem s. Angeli qui dormiebat.

Eadem die, 19 dicti mensis januarii, illustrissimus D. princeps
Boguslaus Stetinensis et Pomeraniensis dux, in mane, recessit ab
Urbe ad patriam suam rediturus, associatus ab illustrissimo D.
Henrico, duce Brunswicensi, D. Philiberto Naturelli, oratoribus
serenissimi Romanorum regis, et pluribus aliis curialibus, amicis
suis.

Sabbato, 27 dicti mensis januarii, post horam vesperarum, per
portam Viridarii, intravit Urbem magnificus Bonzi, utriusque juris
doctor, orator magnifici dominii Florentini ad SS. D. nostrum des-
tinatus, qui receptus fuit a familiis D. N. pape et omnium RRmo-
rum. cardinalium, et usque ad hospitium suum ab eis more solito
associatus. Ego non interfui, sed Bernardinus, socius meus : hospi-
tatus est in domo de MarceHis, supra flumen, juxta domum magni-
fici comitis Mirandulani ( t).

Feria tertia, 30 dicti mensis januarii, corpus sive cadaver felicis
recordationis Innocentii pape octavi quod, post ejus obitum depo-

1. Voy. Sanuto, t. I, col. 863.

