302 JOHANNIS BURCHARDI, [ΛΟΜ 1496]

meum se dixit expectaturum, quem reperii versus Bononiam ve-
nientem. Confalonerius cum vice legato sive locumtenente accepit
eum extra portam et ipsum legatum. Inter se posuerunt vicelegatus
a dextris et confalonerius a sinistris; quod videns, honeste eos
reprehendi, ac commemoravi utrique id ipsis nequaquam conve-
nire ; vicelegato, ut primum locum inter prelatos nostros post
legatum, et confalonerio ut ante crucem legati incederent, quod
tamen renuerunt : supplicavi propterea Rmo. D. legato eos ut ad se
vocaret quod et fecit, sicque immediate post legatum ambo ipsi
simul ante prelatos nostros incesserunt; oratores Venetus et Medio-
lanensis ante crucem, et ante eos potestas et antiani, et alii suo
ordine. Interim legatus videns baldachinum deesse, causam a me
postulavit, qua intellecta, pro solo hoc me reprehendit quod ante
introitum suum in civitate, id non significaverim. In introitu eccle-
sie cathedralis, episcopus Senogalliensis aspersorium legato minis-
travit, et per eum incenso imposito, incensavit, dixit orationem de
sanctis apostolicis Petro et Paulo, dedit benedictionem stans, ut
in ecclesia Assisinatensi, et indulgentias unius anni et unius qua-
dragene quas unus ex canonicis ecclesie pronunciavit. Legatus
propter baldachinum non paratum valde indignatus est, et prop-
terea in altari nihil obtulit. Associatus deinde est eo ordine quo
venimus ad palatium legati Bononiensis uhi hospitatus est, et nos
in hospitio Leonis et Montonis stetimus.

Dominica, 14 Augusti, legatus audivit missam majorem in
ecclesia S. Petronii quam celebravit unus ex canoniciS‚ et evange-
lium et epistolam duo ex mansionariis illius ecclesie : chorus fuit
honesti paratus. Legatus stetit et sedit in sede eminenti in cornu
evangelii in illius choro posita, in alio simili in opposito :nemo
fuit post legatum. Prima sedes fuit vacua, in secunda stetit Ame-
liensis locumtenens, et post eum confalonerius contra ordinatio-
nem meam3 post confalonerium senogalliensis, Fulginatensis,
Assisinatensis episcopi, protonotarius de Aspetia, protonotarius
de Bentivolis, potestas Bononiensis inferius in plano chori sub
prelatis predictiS, thesaurarius et protonotarius ac alii capellani
legati : in opposito legati, in alio choro post sedem eminentem ante
et super dictos oratores bene fuisset confalonerius. Oratores Vene-
torum et ducis Mediolani taliter et post eos plures BononienseS,

