192 JOHANNIS BURCHARDI, [octobre 1494]

Datum Rome apud s. Petrum, sub annulo piscatoris, die sexto

octobris 1494, pontificatus sanctissimi D. nostri anno tertio.
D. Floridus.

Affixum fuit originale, cujus copia preservata est Rome, in-
valvis camere apostolice et in acie campi Flore et aliis locis in ea
expressis per SanctiSS. D. nostri Pape cursores, die lune 6 et mar-
tis 7 mensis octobris 1494. ⁴

Feria quarta, 8 mensis octobris, SS. D. noster commisit Rmo.
D. cardinali Carthaginiensi legato Campanie nuper creato in se-
creto consistorio cujus creationis diem non annotavi, quia non
fuit ex consistorio ad domum associatus a cardinalibus, quod iret
ad legationem suam et ad Ferdinandum Sicilie regem Neapoli-
tanum versus Urbem venientem in confinibus civitatis Terraci—
nensis‚ reciperet honorifice et usque ad civitatem deberet associare
paratus. ·

Igitur mandato SS. D. nostri, idem cardinalis die sabbati, 11
octobris, in mane, absque cardinalium associatione [profectus est]
et cum eo D. Johannes Maria clericus ceremoniarum, socius meus :
fuit commendatum eidem Rmo. D. cardinali a SS. D. nostro et a
me quod ubique daret manum dexteram dicto regi venienti, et in
omnibus ipsum honoraret.

Feria secunda, 13 die octobriS, destructe et ruinate fuerunt due
domus Urbis, videlicet una in regione Columne posita D. Prosperi
Columna, et alia prope domum Rmi. D. cardinalis s. Georgii, olim

comitis Hieronymi Tuttaville, pro eo quod non paruerunt bando
nuper in Urbe, ut supra, facto.

Feria sexta, 17 octobris, ante horam consistorii, SS. D. noster,
antequam exiret de camera sua, interrogavit me an propter reces-
sum Rmi. D. cardinalis Senensis legati, essent per Sanctitatem
suam dicende aliqui orationes et alie ceremonie faciende. Res-
pondi Sanctitati sue quod non, sed finito consistorio, ab omnibus
RRmis. DD. cardinalibus extra portam associandus venit; deinde
ad consistorium SS. D. noster ivit et, finito consistorio, commisit
Gullielmo Bosco cursori quod iret ad Rotam ad dominos auditores
et eis suo nomine mandaret quod non servarent audientiam propter·

recessum Rmi. D. cardinalis legati; sicque est sactum, et nonfuit
illa die audientia.

