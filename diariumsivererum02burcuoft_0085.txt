[Mai 1493] RERUM URBANARUM COMMENTARII. 73

extensio R. in Christo P. D. Christophoro de Latua electo Glanda—
tensi est commissa.

Eadem die, hora xx vel circa, per portam Viridarii intraverunt
quatuor oratores illustrissimi principis D. Caroli Johannis Amadei
ducis Sabaudie, videlicet R. in Christo P. D. Bartholomeus episco-
pus Niciensis, magnifici DD. utriusque juris doctores Philippus
Vagnonus miles magister domus dicti ducis, Petrus de Cara consi-
liarius et collateralis ejusdem ducis procurator, et R. P. D. J ohan-
nes Orioli, decretorum doctor, sedis apostolice protonotarius, in
romana curia ejusdem ducis procurator, qui a prelatis et familiis
SS. D. nostri et RRmorum. cardinalium more solito recepti, ad
hospitiumque eorum habitationis, quod erat in regione Regule
juxta domum quondam D. Petri de Perreria scriptoris apostolici,
associati fuerunt; equitavimus autem, magistro domus Pape sic
volente, via recta ad campum Flore, et ibidem juxta domum cardi-
nalis de Medicis ad dexteram divertentes per viculum et in capite
illius juxta domum Marcelli Capo di fert-0, iterum ad dexteram via
recta ad domum predictam.

Equitarunt autem episcopus NiciensiS, primus orator, inter Are-
latensem et Saguntinum archiepiscopos prelatos palatii 3 secundus
inter archiepiscopum Cusentinum prelatum palatii a dextris et
episcopum Lomhariensem oratorem regis Francie a sinistris; ter-
tius inter episcopum Concordiensem ¹prelatum palatii a dextris, et
episcopum Forojuliensem oratorem ejusdem regis Francie a sinis-
tris; quartus, videlicetD. Johannes Orioli, licet de novo non
venisset sed procurator dicti ducis in Urbe jam pluribus annis fuis-
set et esset, quia dicebat se etiam in mandato nominatum esse ad ’
prestandam obedientiam Pape, equitavit, ut ceteri, medius inter
episcopum Segorbicensem prelatum palatii et magistrum (lomus
Pape a dextris et D. Johannem della Serra militem, etiam orato-
rem regis Francie a sinistris; quos secuti sun't alii prelati palatii
et oratores bini et bini, ac alii more consueto. Oratores palatii
venerunt cum servitoribus, sive equitibus LXXX vel circa, sine
salmis.

sabbato, 26 maii, vigilia Pentecostes, mutatio capparum, SS. D.
N. paratus more solito venit ad vesperas, que in capella majore
dicte sunt, et in mane sequenti venit ad basilicam sancti Petri

