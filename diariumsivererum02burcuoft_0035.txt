[Decembre 1492] RERUM URBANARUM COMMENTARII. 23

intellectis a me tribus diversis ordinibus in dicendis lectionibus
in matutinis natalis Domini diversis temporibus observatis, voluit
ἱ quod primam lectionem acolytuS, secundam auditor, tertiam
subdiaconus, quartam Rmus. D. cardinalis Montis Regalis junior
presbyter, quintam illustrissimus D. Fridericus, ensem habiturus,
sextam Rmus. D. cardinalis sancte Anastasie, septimam cancella-
rius, octavam Senensis, diaconi Sanctitati sue assistentes dicerent,
et nonam Sanctitas sua se dicturam dixit; quod voluit singulis
supradictis per me intimari prout ex tunc feci. Ι

D. Fridericus hodie cum omni sua familia ornatissime venit ad
palatium, ac ante se habuit tres pagios more alemanico indutos,
vestitos de cremesino, perlis pulcherrimis et lapidibus preciosis
ornatos, qui et equos equitabant more alemannico paratos.

Superioribus diebus singuli RRmi. cardinales dictum D. Fride-
ricum visitarunt et ipse similiter eos hodie et sequentibus diebus
visitavit : convenientius tamen fuisset cardinales expectasse se
post obedientiam prestitam visitatos fuisse et postea revisitasse;
sed quia, ut existimo, Neapolitanus et Senensis, tanquam singu-
lares amici principis, illum post ejus adventum visitarunt et cum
eis s. Petri ad Vincula, Beneventanus et Columna, ubi omnes sunt
eumdem errorem secuti.

Dominica quarta adventus, 23 decembris, R. P. D. episcopus
Sutrinus etNepesinus, SS. D. N. secundus secretariuS, celebravit
missam publicam in capella supradicta3 sermonem fecit procu-
rator ordinis Carmelitarum, Papa presente : interfuit etiam illus-
trissimus D. Fridericus qui locum habuit inter RRmos. DD.
vicecancellarium et sancti Severini ultimos diaconos cardinales,
et eundo ad capellam ac inde redeundo ivit post crucem etiam
inter dictos cardinales medius, et ante eum dispotus, qui et locum
suum solitum habuit post ultimum diaconum cardinalem pre-
dictum.

Feria secunda, 24 decembriS, vigilia natalis Domini, SS. D. N.
paratus in tertia camera ex novis paramentis solitis, venit per
aulas duas et aulam novam ac veterem magnam per scalas ad
curiam, ubi cardinales ex equis descendere solent, et inde per
communem viam basilicam ad sancti Petri, precedentibus cardina-
libusin eorum cappis solitis, ac prelatis sequentibus etiam in cappis

