[Mars 14983 RERUM URBANARUM COMMENTARH. 4537

hinc et inde juxta lectum et duo super illa duo candelabra. Deinde
circa horam duodecimam, venit Rmus. D. cardinalis Neapolitanus,
deinde UlixbonensiS, postea s. Crucis, tum Medices, Cesarinus,
Grimanus, successive Recanatensis, s. Clementis, Beneventanus,
s. Praxedis, s. Dionysii, Agrigentinus, Alexandrinus, Agrigenti-
nus, Perusinus, Senensis, s. Georgii, vicecancellarius, s. Severini,
Farnesius et Borgia.

Post adventum priorum trium, inceptum est officium mortuo-
rum : fratres s, Augustini dixerunt vesperas, fratres s. Dionysii
primum nocturnum et fratres S. Augustini, iterum, tertium noc-.
turnum, quia fratres Araceli dedignati sunt venire. Fratribus ejus-
dem s. Augustini dedi bis candelas in aula quia bis cantarunt, ut
prefertur. Finitis laudibus, deportarunt funus de aula ad cameram
et deinde ad basilicam predictam fratres s. Francisci de conventu
dicte basilice existentes. Precesserunt funus intorticia Lxxx, si
recte memini, et funus ipsum sequuti sunt primo gubernator Urbis
a dextris cum duce Brunswicensi, oratore nostro a sinistris, archi-
episcopus Ragusinus a dextris cum oratore regis Hispanie a sinis-
tris, deinde alii prelati bini et bini ordine, more solito. Postquam
funus fuit extra curiam, cardinales discesserunt de dicta aula,
ascenderunt mulas ad domos suas redituri, demptis RRmis. DD.
Neapolitano et Ulixbonensi executoribus, qui statim, funere ex
aula portatO, iverunt per lodiam magnam ad domum quam dictus
defunctus habitavit, facturi in ea que ad officium eXecutorum spec-
tabant. Sederunt autem in aula hoc ordine : in scamno transversali
in capite aule, directe extra ostium introitus, sedebant cardinales
pro oratione omnes caput facientes in oppositum ejusdem ostii ad
sinistram intrantis : in scamnis lateralibus hinc et inde sederunt
oratores et prelati, videlicet post ultimum cardinalem prelati pala-
tini et ab alio latere, juxta Neapolitanum, oratores principum et
post eos alii prelati. Habuimus ornamenta lecti predicti, videlicet
duo mataratia magna, bona, sex cussinos de plumis loco pulvi-
narium que non aderant, duas cortinas de sargia viridi, duo tapeta,
alterum magnum trium cannarum longitudinis et largum unius
vel circa, et unum linteamen quod erat super mensam pro thure et
aliis ad pedes lecti paratam.

Dominica quarta quadragesime, Letare nuncupata, 25 dicti

