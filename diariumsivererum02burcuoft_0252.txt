240 J OHANNIS BURCHARDI, [Ffwrlffl' 1495]

ultimi treS, populi romani nomine, ad commendandum regi‘Urbem
et supplicandum ne propter recessum cardinalis ab e0, contra
Urbem et Romanos indignaretur. Redierunt autem ad Urbem
dicti duo primi oratores circa 9 vel 10 dicti mensis februarii
a rege Francorum expediti, et recesserunt ab Urbe 13 ejusdem'
mensis februarii ad regem Romanorum redituri. Qua die 13,
cardinalis Gurcensis venit ad s. Sebastianum extra Urbem, qui
pro me et aliis amicis misit, nos videndi gratia, et eodem* sero
inde recessit ad Grottam Ferratam iturus, ubi aliquot diebus com'-
memoratus est.

Die sabbati, 31 ultima januarii, recessit ex Urbe R. iu Christo
P. Bartolomeus, episcopus Nepesinus et Sutrinus, SS. D. nostri
pape secretariuS, iturus ad regem Francie ex commissione ejus-
dem SS. D. nostri pape ad excusandum Sanctitatem suam de
recessu cardinalis Valentini ab ipso rege : cujus episcopi reditum
ad Urbem non notavi (1).

Venit etiam his diebus ad Urbem D. Philippus de Bressa nomine
regis Francie, et hospitatus est in palatio Rmi. D. cardinalis s, Cle-
mentis, qui deinde post paucos dies ab Urbe recessit ad regem
suum rediturus ; asssociatus fuit usque ad extra portam Urbis a
RRmis. DD. cardinalibus s. Clementis ets. Dionysii, medius inter
eos, ita quod ipse D. Philippus a dextris s. Clementis. a sinistri-
suis s, Dionysii cardinales habebat, non sine magua ipsorum car-
dinalium nota et totius collegii cardinalium ignominia.

Feria secunda, die 2 mensis februarii, festum purificationis
beate Marie virginis, SS. D. noster, paratus more solito, benedixit
et distribuit candelas in capella majore z Rmus. cardinalis Ulixbo-
nensis dedit candelas Pape, quia maJ'ores sui, scilicet Neapolitanus
et s. Angeli non interfuerunt : candelas a dextris tenuit illustrissi-
mus Ferdinandus de Astis (2), filius ducis Ferrarie, a sinistris senator
Urbis : aquam pro manibus Pape non memini quis ministravit. Mis-
sam celebravit cardinalis Montis Regalis3 ad evangelium Pape car-
dinales non tenuerunt candelas per inadvertentiam meam. Alia
observata sunt more solito.

Postquam missa fuit finita, Papa in camera papagalli dimisit

1. Voy. M. Sanuto, p. 198.
2. Le 149, donne la forme francaise « de Este. »

