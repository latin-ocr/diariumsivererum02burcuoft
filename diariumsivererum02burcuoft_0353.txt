[Decembre 1496] RERUM URBANARUM COMMENTARH. 3'11

Dominica tertia adventuS‚ Rmus. D. cardinalis Beneventanus
celebravit missam solemnem in capella majore palatii; sermonem
fecit procurator ordinis heremitarum s. Augustini; infra cujus
sermonem pervenerunt nova pontifici a cardinale de Lunate ex
castris Ecclesie ante castrum lnsule constitutis : quod hoc mane
recurrerunt ad eum ex castro Insule pedites circiter quadraginta
ab Ursinis stipendiati, salvos esse petenteS, et cum hoc mane illis
in castro conflictum dare et illos debellare statuisset, paratis ad
hoc machinis, illi in castro exclamarunt se daturos sponte, de quo
parum post prandium venit caballarius 'affirmans habitam esse
Insulam libere et legatum ac gentes Ecclesie ipsam intrasse et
possidere. Alia in missa observata sunt more solito.

Feria sexta, 16 decembris, RmuS. D. cardinalis Columna qui
post recessum regis Francie in Urbe non fuit a suis duntaxat asso-
ciatus ad Urbem rediit, in palatio suo solito hospitatus, quem, sab-
bato sequenti, cardinalis Cesarinus visitavit.

Dominica quarta adventus, 18 decembris, R. P. D. Johannes
olim Portuensis, nunc in universali Ecclesia episcopus assistens
Pape, celebravit missam solemnem in capella majore predicta,
Papa absente, qui in his diebus catarrho parum alteratus in publi-
cum venire noluit. SermOnem fecit procurator ordinis Carmelita-
rum.

Finita missa, ex commissione Pape significavi cardinalibus quod >
cras Papa faceret publicum consistorium pro receptione Rmi. car-
dinalis Capuani, legati ex regno Neapolitano redeuntis, qui post
ejus recessum ab Urbe cardinalis et legatus creatus est et Neapo-
lim sibi capellum missum, prout etiam per cursores ipsi intima-
bitur.

Hoc mane, recesserunt ex Urbe quingenti Suizzeri pedites,
Braccianum ad castra ituri, qui ex ‘Insula pridie illuc se dederunt
et locarunt.

Eadem die, post horam vesperorum, per portam Lateranensem,
venit RmuS. D. Johannes s. Marie in Via Lata, diaconus cardinalis
Capuani, sedis apostolice legatus, a suis duntaxat associatus extra
portam, sive potius intra portam. Deposui ibi capuccinum et
mantellum violaceum que portabat et imposui sibi cappam in qua
equitavit usque ad monasterium s. Marie Nove, ubi hospitatus est.

