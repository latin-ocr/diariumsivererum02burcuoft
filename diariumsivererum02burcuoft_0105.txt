[Mars-1494] RERUM URBANARUM COMMENTARH. 93

fuit scamnum pro prelatis oratoribus, sed nullus venit. Sederunt
ergo in eo sex prelati, nec plures officio interfuerunt. Ab alio
latere, a fine loci diaconorum cardinalium usque ad portam posi-
tum fuit aliud scamnum pro oratoribus laicis quod mansit vacuum
quia nemo venit in eo locandus. In fine misse, celebrans dedit
benedictionem et non publicavit indulgentias quia per affixionem
cedule in valvis ecclesie fuerunt publicate plenarie per Papam con-
cesse. ’

Dominica quarta quadragesime, 9 dicti mensis martii, SS. D. N.
paratus more solito, dempta mitra, accessit ad mensam cum rosa
et aliis consuetis paratam, ubi benedixit rosam in camera para-
menti nova, D. Johanne Gerona, clerico camere, rosam ipsam
tenente; imposuit balsamum, muschum, incensum, aspersit et
incensavit, ut moris est. Tum eam usque ad capellam majorem
sinistra portavit, ubi interfuit misse publice quam celebravit cardi-
nalis Beneventanus. Sermonem fecit procurator ordinis carmelita-
rum. Finita missa, SS. D. N. vocatis ad se omnibus cardinalibuS,
de eorum consilio decrevit rosam ipsam serenissimo regi Francie
mittere; et alia omnia more solito sunt observata; rosa per Papam
ad cameram suam reportata, ut moris est.

Feria secunda, 10 dicti mensis martii, circa finem secreti con-
sistorii, vocati seu intromissi fuerunt in illud omnes prelati et ora-
tores in camera paramenti tunc existentes et oratores Rhodiani ad
obedientiam prestandam missi. Intrarunt primo ipsi oratores Rho-
diani, et immediate post eos prelati palatii et alii ac oratores.
Prelati palatii steterunt ad sinistram Pape, oratores vero prelati et
alii ad dexteram pontificis retro cardinales : Papa erat in rocheto
et capuccino rubeo. Oratores tres Rhodiani, factis tribus solita
distantia reverentiis, accesserunt ad pontificem, archiepiscopus
prim0, et deinde magnus Balivus‘, tum prior; et singuli pedem, ma—
num et os pape osculati sunt, prout in publicis consistoriis fieri
consuevit. Tum archiepiscopus presentavit literas magni Magistri
pape, qui eas tradidit episcopo Caputaquensi, secretario suo, legen-
das, deinde retrocesserunt dicti tres oratores usque extra scabella
cardinalium, et ibidem ad Pontificem versi genuflexerunt. Vocati
et intromissi sunt ex commissione Pape, me petente, omnes de
ordine sancti Johannis Hierosolimitani in camera paramenti exis-

