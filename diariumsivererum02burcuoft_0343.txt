[Septembre 14961 RERUM- URBANARUM COMMENTARH. 331'

Viglevanum. Serenissimus rex Romanorum prius venerat3 et man-
serunt ibidem simul multis diebus. Venerunt illuc oratores succes-
sive, illustrissimorum DD. Philippi, ducis Sabaudie, marchionis
ducis Montis Ferrati et Januensis cum magna comitiva ad prefatum
serenissimum Romanorum regem Maximilianum, sese et bona sua
Majestati sue offerentes, comitati suut continuo vel secuti regem
predictum totius lige oratores, Neapolitanus, regis Hispanie et
Venetiarum, ac precise oratores Florentinorum3 et oratorem
ducis Ferrarie superius non numeravi quia fuit multis diebus infir-
mus, ex quo legato et Romanorum regi obviam venire non potuit.

Feria quinta, 22 mensis septembris, serenissimus Maximilianus
Romanorum rex recessit cum suis tantum. ex Viglievano iturus
Januam. ’

Eadem die, pervenit Tortonam ubi mansit illa et sequentibus
diebus.

Sabbato, 24 ejusdem mensis, recessit inde cum equitibus suis cir-
citer mille et duo millibus peditum, et venit dominica 25 septem-
bris, prope Januam, ad tria milliaria ad Villam Carmaniolam vallis
Palcelioli Rubini, qui in palatio Aufroni Spinule hospitatus est
pluribus diebus.

Marte sequenti, 27 septembris, in sero, venit Januam, ubi hono—
rifice receptus est, ccc vel circa peditum ipsum precedentibus et
cc equis ipsum sequentibus. A porta venit sub baldachino de da-
maschino novo, facto pro eo, albi coloris, quod dicti cives porta—
bant sepius se mutantes usque ad ecclesiam s. Laurentii loci me-
tropolitani, processione solemni etiam ipsum preveniente : facta
reverentia et oratione ante altare, rediit extra Januam ad dictum
palatium Aufroni Spinule, ubi etiam ea nocte hospitatus est. Bal-
dachinum mansit integrum : nemo, neque servitores regis neque
juvenes Januenses vel alii posuerunt ei manus ut illud sibi vindica—
rent; sed postea fuit capitulo ,tanuensi consignatum, pro simili vel
alio digno usu conservandum.

Mercurii, 28 septembris, circa horam secundam noctiS, rex, a
suis tautum associatus, venit Januam et hospitatus est in hospitio
Rmi. D. cardinalis s. Petri ad Vincula, ad s. Thomam nuncupa-
tum, in suburbio Januensi sito, ubi toto tempore hospitatus est
quo Janue permansit.

