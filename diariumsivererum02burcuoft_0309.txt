[Aoat1496] RERUM URBANARUM COMMENTARII. 297

facto, legatus procedens ante infimum gradum ante me dium altariS‚
oravit, et inde ad domum rediit.

Eadem die, circa horam decimam nonam recessit ex Callio
legatus, iturus Forosempronium. Per viam venerunt sibi obviam
R. D. Joannes episcopus Urbinatensis primo, deinde magnificus D.
Sigismondus, patruus illustrissimi D. Guidonis ducis Urbini, qui
eum usque Forosempronium associarunt, ubi processionaliter sub
porta receptus est, preposito illius ecclesie officium peragente,
quia electus Forosemproniensis, qui legatum associabat, nondum
erat consecratus, sicque pontificalibus insigniis uti non poterat.
Baldachinum portarunt cives illius loci. Magnificus D. Sigismondus
prefatus sub porta ex equo descendit, legatus genuflexus crucem
osculatus est. ln ecclesia, dixit orationem de sancto Aldobrando
episcopO,confessore patrono ecclesie, et concessit indulgentias duo-
rum annorum et totidem quadragenarum quas publicavit prepositus
prefatus ; alia more solito sunt observata.

Ascendit deinde mulam et, vocato ad sinistram suam D. Sigis-
mundo, equitavit usque ad palatium ducis Urbini in quo legatus
ipse hospitatus est, et nos omnes cum expensis omnibus factis per
ipsum ducem.

Feria secunda, 8 augusti in mane, recessit legatus ex Forosem-
proniO, et venit Fanum, ubi processionaliter receptus est3 videlicet
pueri ramos olivarum in manibus gestantes, et acclamantes :
Chiesa! Chiesa! aliquantulum extra portam venerunt legato ob-
viam. Qui suh porta genuflexus crucem osculatus est e manibus
locum tenentis episcopi infirmi. Ascendit mulam, et cives obtule-
runt sibi claves civitatis, quod inconveniens visum fuit ex eo quod
civitas Pape, sitnon eorum, sicque non possunt de ea disponere.
Responderunt consuetum esse sic fieri, etiam gubernatoribus
intrantibus quibus offerunt claves, ut nomine Pontificis possint
pro libito suo de ea disponere. Venit sub baldachino legatus usque
ad ecclesiam cathedralem, quod cives portaverunt. In ecclesia
legatus dixit orationem de sancto Fortunato, episcopo confessore
patrono ecclesie, et dedit indulgentias duorum annorum et totidem
quadragenarum, quas publicavit prefatus locumtenens. Benedixit
stans in ecclesia assistens, deinde venit ad palatium gubernatoris
in quo hospitatus est, et nos hinc et inde in domibus civium, came-

