150 » JOHANNIS BURCHARDI, [Mai 1494]

impediri non posset, per nuncium aut literas eis significare curabo,
vel illi per quem citius ad eorum notitiam deducatur. Papatum
romanum, et regalia sancti Petri, ac omnia jura romane Ecclesie‚
que habet, ubique manutenebo totis viribus et defendam et adjutor
ero : negotia mihi a D. N. papa commissa vel committenda fide-
liter geram et sollicite procurabo. Notariatus officia predicti fide-
liter exercebo, nihil addendo vel minuendo sine voluntate D. N.
quod immutet substantiam actus mihi compositi; attestationes
super negotiis inquisitiones canonizandorum respicientibus, fide-
liter in scriptis imponendas mihi in consistorio et redigendas in
>publicam formam fideliter redigam, et omnia alia que ubique
imponentur per D. N. fideliter peragan1; dolum seu fraudem con-
tra ipsum officium non committam neque committi consentiam, et
si sciam aliquem dolum seu fraudem contra illud committi, D.
meo, quanto citius commode potero revelab03 literas que expediri
debent in cancellaria non impediam, nec impediri consentiam;
impugnantes v‘ero literas in cancellaria predicta, partibus, procu-
ratoribus vel personis aliis per quas possit pervenire ad eorum
notitiam, nemini revelabo ε secreta etiam alia ipsius cancellarie
que secreta esse⁴ cognovero secrete tenebo eaque scienter nemini
pandam. Supradicta itaque omnia et singula promitto et juro atten-
dere et observare sine omni dolo et fraude, sine malitia; sic me
Deus adjuvet et hec sancta Dei evangelia. >›

Α Fuit his diebus inter R. D. J ordanum patriarcham Antiochenum
archiepiscopum Capuanum et Alexandrum archiepiscopum Neapo-
litanum precedentia magna differentia exorta3 nam patriarcha,
privilegiis sibi a jure concessis uti volenS, dicebat sibi primum
locum deberi; archiepiscopus vero in sua ecclesia, civitate, diecesi
et provincia, dempto legato de latere, cedere nemini debere asse-
rebat, et adeo res hec est divulgata, quod rex eos pacificare desi-
derans et cuique locum suum attribui rem hanc mihi commisit
terminandam. Ego, attendens ecclesias patriarchales illas quatuor
a jure privilegiatas in manibus infidelium constitutaS, et propterea
eorum prelatos titulareS, nunquam possessores effectos; et etiam
quod propterea in romana curia privilegia eorum jam diu oblita
sint et in capella non solum inter cardinaleS, 'sed neque post cardi-
nales in banco cardinalium sedere nostris temporibus permissi

