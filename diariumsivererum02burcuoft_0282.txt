270 JOHANNIS BURCHARDI, [Mars 1496]

quam D. Ventura Bruxellinus, clericus camere, coram eo genu-
flexus tenuit; deinde pontifex portavit eam ad capellam et, finita
missa, eam inde reportavit. Alia observata sunt more solito.
Sermonem fecit procurator ordinis s. Marie de Monte Carmelo.

Dominica quinta quadragesime, 20 martii, R. in Christo P. D.
Eggerdus, episcopus Slesvicencis, unus ex palatii apostolici audi-
toribus assistens, celebravit missam publicam in capella dicta,
Papa presente : sermonem fecit procurator ordinis servorum beate
Marie. Alia more solito peracta sunt.

Feria sexta, 25 martii, testum Annunciationis beate Marie vir-
ginis, SS. D. noster paratus amictu, alba, cingulo, capuccino albo,
et desuper stola alba pretiosa, precedentibus ipsum cruce et 22
cardinalibus per Turrim Sanguineam ante ecclesiam s, Marie Mag-
dalene per plateam beate Marie Rotunde equitavit ad ecclesiam
beate Marie de Minerva. In introitu ecclesie, fratres expectat-unt
eum et receperunt processionaliter3 generali ordinis solo parato
et crucem manibus portante quam ministravit cardinali Senensi
qui exhibuit pontifici osculandam. Qua per pontificem osculata,
cantantibus fratribus Te Deum laudamur, processit ad altare maj us
ubi, facta ex more oratione, deposito capuccino, accepit pluviale
et fecit confessionem cum celebrante; et alia more solito sunt
observata. Missam celebravit solemniter R. in Christo P. D. Jo-
hannes, episcopus Interamnensis cum una oratione tantum, Gloria
in excelsis Deo,· et alia more solito (1). Finita missa, veneruntcon-
fratres Annunciate cum bacili ad quod Papa per cardinales obtulit
circa 25 ducatos duplices, et forte decem in carolenis, et post
eum cardinales more solito. Item alius cum bacili cum 14 bursis
pecuniarum plenis pro 14 puellis maritandis, que cum singulis
matronis accesserunt ante Papam, et accepta ex manibus cardi*
nalis s. Georgii bursa, osculate sunt pedem Pape.

Deinde surrexit Papa et, facta ante altare oratione, dimisso plu-
viali, reassumpsit capuccinum et post cardinales progressus fuit
ad capellam cardinalis Neapolitani, in qua erant indulgentie ple-
narie : inde extra portam principalem dicte ecclesie ascendit
equum, et per viam domus de Maximis, campum Flore, recta via

1. Cette derniere phrase n'est donnee que par le 149.

