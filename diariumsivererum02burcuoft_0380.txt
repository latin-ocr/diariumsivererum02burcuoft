:368 JOHANNIS BURCHARDI, [Mai 1497]

Dominica, festo sanctissime Trinitatis, RmuS. D. cardinalis s. Dio-
nysii celebravit missam solemnem in dicta capella, Papa presente :
sermonem fecit frater Lippus CecuS, professus ordinis heremi-
tarum s. Augustini. Alia more solito sunt observata.

Feria secunda, fuit consistorium secretum in quo RmuS. D. car-
dinalis de Borgiafuit pronunciatus et creatus legatus ad civitatem
et comitatum Perusie, et propterea, consistorio finito, ab om-
nibus cardinalibus est collegialiter usque ad cameram sue resi-
dentie quam in palatio apostolico habebat, associatus, ubi omnibus
pro more gratias egit.

In eodem consistorio, fuit ordinatum quod RRmi. DD. cardi-
nales ornarent viam processionis, pro die corporis Christi, pannis
de arazzo et auleis juxta distributionem per forrerios ipsis facien-
dam, prout et factum est, et quod processio veniret usque ad aciem
domus bone memorie cardinalis sancti Clementis, et per viam
Sanctam ad basilicam sancti Petri, quod fuit observatum.

Feria tertia, 23 mensis maii, de consensu Rmi. D. camerarii,
feci cedulas intimationum fiendarum officialibus pro processione
festi sanctissimi corporis Christi quas RRmi. DD. sub suo parvo
sigillo faciebant sigillare, et ego per cursores Pape singulis inti-
mari feci, quarum tenores infra sequuntur. De mandato SS. D. N.
pape singulis infrascriptis intimatur quatenus sub pena decem
ducatorum auri de camera, camere apostolice irremissibiliter ap-
plicandorum, debeant per totum presentem diem, 23 presentis
mensis maii, dedisse in scriptis Rmo. camerario nomina et cogno-
mina omnium et singulorum officialium et officiorum quibus ipsi
presunt, vel quorum ipsi officiales vel cappellani existunt, ac in
margine annotasse, si quis eorum officialium sint ab Urbe ab-
sentes vel infirmi :

Rescribendario,

Capellano scriptorum penitentiarie‚

Capellano abbreviatori,

Capellano soll'icitatorum,

Capellano correctorum plumbi,

Thesaurario notariorum rote,

Syndico procuratorum contradictarum,

·' Computatori procuratorum penitentiarie.

